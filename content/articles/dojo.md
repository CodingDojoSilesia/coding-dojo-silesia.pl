Title: Coding Dojo
Date: 2019-11-01
Slug: dojo
Lang: pl

### SECTION ###
# co to jest Coding Dojo?

### 2-1 COL ###
![cds](/images/photos/1.png){: .border }

### 2-2 COL ###
Coding Dojo to spotkanie służące wspólnemu doskonaleniu umiejętności programistycznych. Nazwa wywodzi się od japońskiego określenia dōjō oznaczającego miejsce treningu i głębokiej medytacji, w którym spotykali się adepci sztuk walki i buddyjscy mnisi zen.

W trakcie coding dojo rozwiązujemy code kata. Kata w sztukach walki to pewna technika, która jest powtarzana tysiące razy przez adeptów owych dyscyplin. Pozwala ona, tak jak ćwiczenie pojedynczych ciosów, rozwijać swoje umiejętności poprzez powtarzanie tych samych sekwencji. Code kata w myśl oryginalnej idei jest ćwiczeniem polegającym na rozwiązaniu prostego zadania programistycznego w najlepszy możliwy sposób.

### END COL ###

### SECTION ###
# istnieją różne formy code kata:

### PreparedKata

* Osoba prezentująca rozwiązuje zadanie od zera, korzystając z metodyk TDD i BabySteps, 
* Każdy krok musi być zrozumiały i sensowny dla wszystkich uczestników szkolenia, 
* Uczestnicy mogą przerwać tylko wtedy, gdy nie rozumieją tego co robi osoba prezentująca. RandoriKata 

### RandoriKata

* Zadanie jest rozwiązywane przez parę programistów (główny koder i osoba obserwująca), 
* Każda osoba obecna na wydarzeniu może ich wesprzeć, 
* Każda para ma krótki (5 lub 7 minutowy) zakres czasu na pracę i musi korzystać z metodyk TDD i BabySteps 
* Po zakończeniu czasu osoba, która pisała kod wraca do publiczności, a osoba obserwująca zaczyna pisać kod. 

### KatoKata

KatoKata W Coding Dojo Silesia wypracowaliśmy własną formę Kata, która jest rozwinięciem formy RandoriKata: 

* Wszyscy uczestnicy wydarzenia rozwiązują jedno, wcześniej przygotowane przez organizatorów zadanie, 
* Pracujemy w jednym języku programowania podczas jednego spotkania (każde kolejne spotkanie to inny język z listy trzech, na których aktualnie pracujemy – PHP, JavaScript, Python), 
* Podczas spotkania dostępni są mentorzy, którzy znają specyfikę języka i wspierają uczestników podczas ich pracy, 
* Pracujemy w parach (wcześniej dobranych lub losowych), stosujemy TDD, BabySteps oraz wszelkie inne dobre praktyki tworzenia oprogramowania, 
* Pracujemy przez dwie godziny, w trakcie których naszym celem jest zrobienie zadania w możliwie najlepszy sposób, a nie zrobienie go w całości, 
* Po upłynięciu czasu każda para przedstawia swoje rozwiązanie na rzutniku, dzięki czemu mentorzy oraz wszyscy obecni na wydarzeniu przeprowadzają code review na żywo, podczas którego dzielimy się wspólnie uwagami i sugestiami, 
* Po prezentacjach networking oraz after party, 
* Zachęcamy również do przesyłania pełnych rozwiązań po spotkaniu w formie pull requestów do głównego repozytorium.

### SECTION ###
# Najbliższe wydarzenie

{% include 'closest_event.html' %}

### SECTION ###
# Historia Dojo

### 2-1 COL ###
<br /> <br />

Idea Coding Dojo Silesia narodziła się w 2018 roku w katowickim oddziale firmy Clearcode, a konkretniej – w głowach dwóch doświadczonych sensei – Michała Klicha i Marka Piechuli. Postanowili przenieść swoje wcześniejsze doświadczenia z udziału i organizacji podobnych wydarzeń nabyte podczas samotnej samurajskiej podróży za granicą, jak i w innych spotkaniach, na śląski grunt. Zorganizowali najpierw wewnętrzne, firmowe Dojo, które po pozytywnym odbiorze postanowili otworzyć również na innych uczestników.

### 2-2 COL ###
![cds](/images/photos/4.png){: .border }

### 2-1 COL ###
![cds](/images/photos/5.png){: .border }

### 2-2 COL ###
<br /> <br />

Po pewnym czasie swoje merytoryczne, organizacyjne i promocyjne wsparcie zaoferował Dawid Mazur, który stał się prawdziwym ewangelistą idei Dojo promując je w artykułach, konferencjach i na innych wydarzeniach.

### END COL ###

W 2019 roku liczba chętnych do udziału w wydarzeniach zaskoczyła wszystkich. Listy rezerwowe zaczęły pękać w szwach, a formuła nie pozwalała na zwiększenie liczby uczestników. Stąd też pojawił się pomysł ekspansji Coding Dojo Silesia na inne śląskie miejscowości. Dzięki zaangażowaniu Marka Piechuli i Igora Podlawskiego zorganizowane zostały pierwsze wydarzenia w Gliwicach i – jeśli uczestnicy będą wciąż tak licznie dopisywać – to na pewno na tym nie poprzestaniemy. 

Aktualnie prowadzimy sesje w JavaScripcie, Pythonie i PHP, a Coding Dojo jest jednym z nielicznych śląskich wydarzeń, w których uczestnicy biorą aktywny udział, a nie tylko biernie słuchają o doświadczeniach innych.

### RED-PATTERN SECTION ###
# Co zyskasz?

### 2-1 COL ###
* Przećwiczysz dobre techniki programowania,
* Świadomie rozwiniesz swój warsztat programisty,
* Poznasz programowanie w parach, <!--- xD -->
* Zobaczysz jak można inaczej podejść do problemu,
* Dostaniesz konstruktywny feedback,
* Poznasz innych, zaangażowanych programistów w okolicy.

### 2-2 COL ###
![cds](/images/photos/2.png){: .border }

### END COL ###

### SECTION ###

# ZOBACZ JAKIE ZADANIE ROZWIĄZUJEMY
(todo)
